---
title: 高中文言古诗文汇总_严格遵循课本
cover: https://img.617171.xyz/file/AgACAgQAAyEGAAScPoQGAAMzaWkAAVG8ZixavtaxSHNzj2dm_G1sAAJaC2sbJJBJU4MimSRtW1abAQADAgADeAADOAQ.jpg
swiper_index: 10
top_group_index: 10
background: '#fff'
date: 2025-08-05 21:05:41
updated:
tags: 学校
categories: 学校
keywords:
description:
top:
top_img:
comments:
toc:
toc_number:
toc_style_simple:
copyright:
copyright_author:
copyright_author_href:
copyright_url:
copyright_info:
mathjax:
katex:
aplayer:
highlight_shrink:
aside:
ai:
---

本文所有内容秉持遵照课本原则，落实到每个字，但难免出错（概率极小），若有疏忽请在评论区指出
文档可下载。<a href="\file\文言古诗整理.docx" download class="download-button">点击下载文言古诗整理.docx</a>

## 《必修上》
### 第三单元 古诗词
#### 1. 短歌行（曹操）
原文：
对酒当歌，人生几何！  
譬如朝露，去日苦多。  
慨当以慷，忧思难忘。  
何以解忧？唯有杜康。  
青青子衿（jīn），悠悠我心。  
但为君故，沉吟至今。  
呦呦（yōu）鹿鸣，食野之苹。  
我有嘉宾，鼓瑟吹笙。  
明明如月，何时可掇（duō）？  
忧从中来，不可断绝。  
越陌度阡（qiān），枉用相存。  
契阔谈讌（yàn），心念旧恩。  
月明星稀，乌鹊南飞。  
绕树三匝（zā），何枝可依？  
山不厌高，海不厌深。  
周公吐哺（bǔ），天下归心。  


#### 2. 归园田居（其一）（陶渊明）
**原文：**  
少无适俗韵，性本爱丘山。  
误落尘网中，一去三十年。  
羁（jī）鸟恋旧林，池鱼思故渊。  
开荒南野际，守拙归园田。  
方宅十余亩，草屋八九间。  
榆柳荫后檐，桃李罗堂前。  
暧暧（ài）远人村，依依墟里烟。  
狗吠深巷中，鸡鸣桑树颠。  
户庭无尘杂，虚室有余闲。  
久在樊笼里，复得返自然。  


#### 3. 梦游天姥吟留别（李白）
**原文：**  
海客谈瀛（yíng）洲，烟涛微茫信难求；  
越人语天姥（mǔ），云霞明灭或可睹。  
天姥连天向天横，势拔五岳掩赤城。  
天台四万八千丈，对此欲倒东南倾。  
我欲因之梦吴越，一夜飞度镜湖月。  
湖月照我影，送我至剡（shàn）溪。  
谢公宿处今尚在，渌（lù）水荡漾清猿啼。  
脚著谢公屐（jī），身登青云梯。  
半壁见海日，空中闻天鸡。  
千岩万转路不定，迷花倚石忽已暝（míng）。  
熊咆龙吟殷（yǐn）岩泉，栗深林兮惊层巅。  
云青青兮欲雨，水澹澹（dàn）兮生烟。  
列缺霹雳，丘峦崩摧。  
洞天石扉（fēi），訇（hōng）然中开。  
青冥浩荡不见底，日月照耀金银台。  
霓为衣兮风为马，云之君兮纷纷而来下。  
虎鼓瑟兮鸾（luán）回车，仙之人兮列如麻。  
忽魂悸以魄动，恍惊起而长嗟。  
惟觉时之枕席，失向来之烟霞。  
世间行乐亦如此，古来万事东流水。  
别君去兮何时还？且放白鹿青崖间，须行即骑访名山。  
安能摧眉折腰事权贵，使我不得开心颜！  


#### 4. 登高（杜甫）
**原文：**  
风急天高猿啸哀，渚（zhǔ）清沙白鸟飞回。  
无边落木萧萧下，不尽长江滚滚来。  
万里悲秋常作客，百年多病独登台。  
艰难苦恨繁霜鬓（bìn），潦倒新停浊酒杯。  


#### 5. 琵琶行并序（白居易）
**原文（节选）：**  
浔阳江头夜送客，枫叶荻（dí）花秋瑟瑟。  
主人下马客在船，举酒欲饮无管弦。  
醉不成欢惨将别，别时茫茫江浸月。  
忽闻水上琵琶声，主人忘归客不发。  
寻声暗问弹者谁，琵琶声停欲语迟。  
移船相近邀相见，添酒回灯重开宴。  
千呼万唤始出来，犹抱琵琶半遮面。  
转轴拨弦三两声，未成曲调先有情。  
弦弦掩抑声声思（sì），似诉平生不得志。  
低眉信手续续弹，说尽心中无限事。  
轻拢慢捻（niǎn）抹复挑（tiǎo），初为《霓裳》后《六幺》。  
大弦嘈嘈（cáo）如急雨，小弦切切（qiè）如私语。  
嘈嘈切切错杂弹，大珠小珠落玉盘。  
间关莺语花底滑，幽咽（yè）泉流冰下难。  
冰泉冷涩弦凝绝，凝绝不通声暂歇。  
别有幽愁暗恨生，此时无声胜有声。  
银瓶乍破水浆迸（bèng），铁骑突出刀枪鸣。  
曲终收拨当心画，四弦一声如裂帛（bó）。  
东船西舫悄无言，唯见江心秋月白。  


#### 6. 念奴娇·赤壁怀古（苏轼）
**原文：**  
大江东去，浪淘尽，千古风流人物。  
故垒西边，人道是，三国周郎赤壁。  
乱石穿空，惊涛拍岸，卷起千堆雪。  
江山如画，一时多少豪杰。  
遥想公瑾当年，小乔初嫁了，雄姿英发。  
羽扇纶（guān）巾，谈笑间，樯橹（qiáng lǔ）灰飞烟灭。  
故国神游，多情应笑我，早生华发。  
人生如梦，一尊还酹（lèi）江月。  


#### 7. 永遇乐·京口北固亭怀古（辛弃疾）
**原文：**  
千古江山，英雄无觅，孙仲谋处。  
舞榭（xiè）歌台，风流总被，雨打风吹去。  
斜阳草树，寻常巷陌，人道寄奴曾住。  
想当年，金戈铁马，气吞万里如虎。  
元嘉草草，封狼居胥（xū），赢得仓皇北顾。  
四十三年，望中犹记，烽火扬州路。  
可堪回首，佛狸（bì lí）祠下，一片神鸦社鼓。  
凭谁问：廉颇老矣，尚能饭否？  


#### 8. 声声慢（李清照）
**原文：**  
寻寻觅觅，冷冷清清，凄凄惨惨戚戚（qī）。  
乍暖还寒时候，最难将息。  
三杯两盏淡酒，怎敌他、晚来风急！  
雁过也，正伤心，却是旧时相识。  
满地黄花堆积，憔悴损，如今有谁堪摘？  
守着窗儿，独自怎生得黑！  
梧桐更兼细雨，到黄昏、点点滴滴。  
这次第，怎一个愁字了得！  


### 第二单元 古诗
#### 1. 芣苢（《诗经·周南》）
**原文：**  
采采芣苢（fú yǐ），薄言采之。  
采采芣苢，薄言有之。  
采采芣苢，薄言掇（duō）之。  
采采芣苢，薄言捋（luō）之。  
采采芣苢，薄言袺（jié）之。  
采采芣苢，薄言襭（xié）之。  


#### 2. 插秧歌（杨万里）
**原文：**  
田夫抛秧田妇接，小儿拔秧大儿插。  
笠是兜鍪（móu）蓑是甲，雨从头上湿到胛（jiǎ）。  
唤渠朝餐歇半霎（shà），低头折腰只不答：  
“秧根未牢莳（shì）未匝（zā），照管鹅儿与雏鸭。”  


### 第六单元 文言文
#### 1. 劝学（《荀子》）
**原文：**  
君子曰：学不可以已。  
青，取之于蓝，而青于蓝；冰，水为之，而寒于水。  
木直中（zhòng）绳，輮（róu）以为轮，其曲中规。  
虽有槁暴（gǎo pù），不复挺者，輮使之然也。  
故木受绳则直，金就砺（lì）则利，  
君子博学而日参省（cān xǐng）乎己，则知（zhì）明而行无过矣。  
吾尝终日而思矣，不如须臾之所学也；  
吾尝跂（qǐ）而望矣，不如登高之博见也。  
登高而招，臂非加长也，而见者远；  
顺风而呼，声非加疾也，而闻者彰。  
假舆（yú）马者，非利足也，而致千里；  
假舟楫（jí）者，非能水也，而绝江河。  
君子生（xìng）非异也，善假于物也。  
积土成山，风雨兴焉；积水成渊，蛟龙生焉；  
积善成德，而神明自得，圣心备焉。  
故不积跬（kuǐ）步，无以至千里；不积小流，无以成江海。  
骐骥（qí jì）一跃，不能十步；驽（nú）马十驾，功在不舍。  
锲（qiè）而舍之，朽木不折；锲而不舍，金石可镂（lòu）。  
蚓无爪牙之利，筋骨之强，上食埃土，下饮黄泉，用心一也。  
蟹六跪而二螯（áo），非蛇鳝（shàn）之穴无可寄托者，用心躁也。  


#### 2. 师说（韩愈）
**原文（节选）：**  
古之学者必有师。师者，所以传道受（shòu）业解惑也。  
人非生而知之者，孰能无惑？  
惑而不从师，其为惑也，终不解矣。  
生乎吾前，其闻道也固先乎吾，吾从而师之；  
生乎吾后，其闻道也亦先乎吾，吾从而师之。  
吾师道也，夫庸知其年之先后生于吾乎？  
是故无贵无贱，无长无少，道之所存，师之所存也。  
嗟乎！师道之不传也久矣！欲人之无惑也难矣！  
古之圣人，其出人也远矣，犹且从师而问焉；  
今之众人，其下圣人也亦远矣，而耻学于师。  
是故圣益圣，愚益愚。圣人之所以为圣，愚人之所以为愚，其皆出于此乎？  
……  
圣人无常师。孔子师郯（tán）子、苌（cháng）弘、师襄、老聃（dān）。  
郯子之徒，其贤不及孔子。  
孔子曰：三人行，则必有我师。  
是故弟子不必不如师，师不必贤于弟子，  
闻道有先后，术业有专攻，如是而已。  


### 古诗词诵读
#### 1. 静女（《诗经·邶风》）
**原文：**  
静女其姝（shū），俟（sì）我于城隅（yú）。  
爱（ài）而不见，搔首踟蹰（chí chú）。  
静女其娈（luán），贻（yí）我彤（tóng）管。  
彤管有炜（wěi），说怿（yuè yì）女（rǔ）美。  
自牧归（kuì）荑（tí），洵（xún）美且异。  
匪（fēi）女之为美，美人之贻。  


#### 2. 涉江采芙蓉（《古诗十九首》）
**原文：**  
涉江采芙蓉，兰泽多芳草。  
采之欲遗（wèi）谁？所思在远道。  
还顾望旧乡，长路漫浩浩。  
同心而离居，忧伤以终老。  


#### 3. 虞美人（李煜）
**原文：**  
春花秋月何时了，往事知多少。  
小楼昨夜又东风，故国不堪回首月明中。  
雕栏玉砌应犹在，只是朱颜改。  
问君能有几多愁？恰似一江春水向东流。  


#### 4. 鹊桥仙（秦观）
**原文：**  
纤云弄巧，飞星传恨，银汉迢迢（tiáo）暗度。  
金风玉露一相逢，便胜却人间无数。  
柔情似水，佳期如梦，忍顾鹊桥归路！  
两情若是久长时，又岂在朝朝暮暮。  

## 《普通高中教科书·语文必修 下册》

### 第一单元 文言文
#### 1. 子路、曾皙、冉有、公西华侍坐（《论语》）
原文： 
子路、曾皙、冉有、公西华侍坐。  
子曰：“以吾一日长乎尔，毋吾以也。居则曰：‘不吾知也！’如或知尔，则何以哉？”  
子路率尔而对曰：“千乘（shèng）之国，摄乎大国之间，加之以师旅，因之以饥馑（jǐn）；由也为之，比及三年，可使有勇，且知方也。”  
夫子哂（shěn）之。  

“求！尔何如？”  
对曰：“方六七十，如五六十，求也为之，比及三年，可使足民。如其礼乐，以俟（sì）君子。”  

“赤！尔何如？”  
对曰：“非曰能之，愿学焉。宗庙之事，如会同，端章甫（fǔ），愿为小相（xiàng）焉。”  

“点！尔何如？”  
鼓瑟希（xī，同“稀”），铿（kēng）尔，舍瑟而作，对曰：“异乎三子者之撰（zhuàn）。”  
子曰：“何伤乎？亦各言其志也。”  
曰：“莫（mù，同“暮”）春者，春服既成，冠（guàn）者五六人，童子六七人，浴乎沂（yí），风乎舞雩（yú），咏而归。”  
夫子喟（kuì）然叹曰：“吾与点也！”  


#### 2. 齐桓晋文之事（《孟子》节选）
**原文：**  
齐宣王问曰：“齐桓、晋文之事可得闻乎？”  
孟子对曰：“仲尼之徒无道桓文之事者，是以后世无传焉，臣未之闻也。无以，则王（wàng，行王道）乎？”  

曰：“德何如则可以王矣？”  
曰：“保民而王，莫之能御也。”  

曰：“若寡人者，可以保民乎哉？”  
曰：“可。”  

曰：“何由知吾可也？”  
曰：“臣闻之胡龁（hé）曰：王坐于堂上，有牵牛而过堂下者，王见之，曰：‘牛何之？’对曰：‘将以衅（xìn）钟。’王曰：‘舍之！吾不忍其觳觫（hú sù），若无罪而就死地。’对曰：‘然则废衅钟与？’曰：‘何可废也？以羊易之。’不识有诸？”  

……  
曰：“老吾老，以及人之老；幼吾幼，以及人之幼：天下可运于掌。《诗》云：‘刑（xíng，同“型”，做榜样）于寡妻，至于兄弟，以御于家邦。’言举斯心加诸彼而已。故推恩足以保四海，不推恩无以保妻子。古之人所以大过人者，无他焉，善推其所为而已矣。”  


#### 3. 庖丁解牛（《庄子》）
**原文：**  
庖丁为文惠君解牛，手之所触，肩之所倚，足之所履（lǚ），膝之所踦（yǐ），砉（xū）然向（xiàng，同“响”）然，奏刀騞（huō）然，莫不中（zhòng）音。合于《桑林》之舞，乃中《经首》之会。  

文惠君曰：“嘻，善哉！技盖（hé，同“盍”，何）至此乎？”  
庖丁释刀对曰：“臣之所好者道也，进乎技矣。始臣之解牛之时，所见无非牛者；三年之后，未尝见全牛也。方今之时，臣以神遇而不以目视，官知止而神欲行。依乎天理，批大郤（xì，同“隙”），导大窾（kuǎn），因其固然，技经肯綮（qìng）之未尝，而况大軱（gū）乎！良庖岁更刀，割也；族庖月更刀，折也。今臣之刀十九年矣，所解数千牛矣，而刀刃若新发于硎（xíng）。”  

……  
文惠君曰：“善哉！吾闻庖丁之言，得养生焉。”  


#### 4. 烛之武退秦师（《左传》）
**原文：**  
晋侯、秦伯围郑，以其无礼于晋，且贰于楚也。晋军函陵，秦军氾（fán）南。  

佚（yì）之狐言于郑伯曰：“国危矣，若使烛之武见秦君，师必退。”公从之。辞曰：“臣之壮也，犹不如人；今老矣，无能为也已。”公曰：“吾不能早用子，今急而求子，是寡人之过也。然郑亡，子亦有不利焉。”许之。  

夜缒（zhuì）而出，见秦伯，曰：“秦、晋围郑，郑既知亡矣。若亡郑而有益于君，敢以烦执事。越国以鄙（bǐ，边邑，此处作动词）远，君知其难也，焉用亡郑以陪邻？邻之厚，君之薄也。若舍郑以为东道主，行李之往来，共（gōng，同“供”）其乏困，君亦无所害。且君尝为晋君赐矣，许君焦、瑕（xiá），朝济而夕设版焉，君之所知也。夫晋，何厌之有？既东封郑，又欲肆其西封，若不阙（quē，侵损）秦，将焉取之？阙秦以利晋，唯君图之。”秦伯说（yuè，同“悦”），与郑人盟。  


#### 5. 鸿门宴（司马迁节选）
**原文：**  
沛公军霸上，未得与项羽相见。沛公左司马曹无伤使人言于项羽曰：“沛公欲王（wàng）关中，使子婴为相，珍宝尽有之。”项羽大怒，曰：“旦日飨（xiǎng）士卒，为击破沛公军！”  

……  
范增数（shuò）目项王，举所佩玉玦（jué）以示之者三，项王默然不应。范增起，出，召项庄，谓曰：“君王为人不忍。若入前为寿，寿毕，请以剑舞，因击沛公于坐，杀之。不者，若属皆且为所虏！”庄则入为寿。寿毕，曰：“君王与沛公饮，军中无以为乐，请以剑舞。”项王曰：“诺。”项庄拔剑起舞。项伯亦拔剑起舞，常以身翼蔽沛公，庄不得击。  

……  
樊哙（kuài）曰：“臣死且不避，卮（zhī）酒安足辞！夫秦王有虎狼之心，杀人如不能举，刑人如恐不胜（shēng），天下皆叛之。怀王与诸将约曰：‘先破秦入咸阳者王之。’今沛公先破秦入咸阳，毫毛不敢有所近，封闭宫室，还军霸上，以待大王来。故遣将守关者，备他盗出入与非常也。劳苦而功高如此，未有封侯之赏，而听细说，欲诛有功之人，此亡秦之续耳。窃为大王不取也！”  


### 第七单元 文言文
#### 1. 谏太宗十思疏（魏征）
**原文：**  
臣闻求木之长者，必固其根本；欲流之远者，必浚（jùn）其泉源；思国之安者，必积其德义。源不深而望流之远，根不固而求木之长，德不厚而思国之理，臣虽下愚，知其不可，而况于明哲乎！  

……  
君人者，诚能见可欲则思知足以自戒，将有作则思知止以安人，念高危则思谦冲而自牧，惧满溢则思江海下百川，乐盘游则思三驱以为度，忧懈怠则思慎始而敬终，虑壅（yōng）蔽则思虚心以纳下，想谗邪则思正身以黜（chù）恶，恩所加则思无因喜以谬赏，罚所及则思无因怒而滥刑。总此十思，弘兹九德，简能而任之，择善而从之，则智者尽其谋，勇者竭其力，仁者播其惠，信者效其忠。文武争驰，在君无事，可以尽豫游之乐，可以养松、乔之寿，鸣琴垂拱，不言而化。何必劳神苦思，代下司职，役聪明之耳目，亏无为之大道哉！  


#### 2. 答司马谏议书（王安石）
**原文：**  
某启：昨日蒙教，窃以为与君实游处相好之日久，而议事每不合，所操之术多异故也。虽欲强聒（guō），终必不蒙见察，故略上报，不复一一自辨。重念蒙君实视遇厚，于反覆不宜卤莽，故今具道所以，冀君实或见恕也。  

盖儒者所争，尤在于名实，名实已明，而天下之理得矣。今君实所以见教者，以为侵官、生事、征利、拒谏，以致天下怨谤也。某则以谓受命于人主，议法度而修之于朝廷，以授之于有司，不为侵官；举先王之政，以兴利除弊，不为生事；为天下理财，不为征利；辟邪说，难（nàn）壬人，不为拒谏。至于怨诽之多，则固前知其如此也。  


#### 3. 阿房宫赋（杜牧）
**原文：**  
六王毕，四海一；蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷（qūn）焉，蜂房水涡，矗不知其几千万落。长桥卧波，未云何龙？复道行空，不霁（jì）何虹？高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气候不齐。  

……  
嗟乎！一人之心，千万人之心也。秦爱纷奢，人亦念其家。奈何取之尽锱铢（zī zhū），用之如泥沙？使负栋之柱，多于南亩之农夫；架梁之椽（chuán），多于机上之工女；钉头磷磷，多于在庾（yǔ）之粟粒；瓦缝参差，多于周身之帛缕；直栏横槛（jiàn），多于九土之城郭；管弦呕哑，多于市人之言语。使天下之人，不敢言而敢怒。独夫之心，日益骄固。戍卒叫，函谷举，楚人一炬，可怜焦土！  


#### 4. 六国论（苏洵）
**原文：**  
六国破灭，非兵不利，战不善，弊在赂秦。赂秦而力亏，破灭之道也。或曰：六国互丧，率赂秦耶？曰：不赂者以赂者丧，盖失强援，不能独完。故曰：弊在赂秦也。  

秦以攻取之外，小则获邑，大则得城。较秦之所得，与战胜而得者，其实百倍；诸侯之所亡，与战败而亡者，其实亦百倍。则秦之所大欲，诸侯之所大患，固不在战矣。思厥（jué）先祖父，暴（pù）霜露，斩荆棘，以有尺寸之地。子孙视之不甚惜，举以予人，如弃草芥。今日割五城，明日割十城，然后得一夕安寝。起视四境，而秦兵又至矣。然则诸侯之地有限，暴秦之欲无厌，奉之弥繁，侵之愈急。故不战而强弱胜负已判矣。至于颠覆，理固宜然。古人云：“以地事秦，犹抱薪救火，薪不尽，火不灭。”此言得之。  


### 古诗词诵读
#### 1. 登岳阳楼（杜甫）
**原文：**  
昔闻洞庭水，今上岳阳楼。  
吴楚东南坼（chè），乾坤日夜浮。  
亲朋无一字，老病有孤舟。  
戎马关山北，凭轩涕泗（sì）流。  


#### 2. 桂枝香·金陵怀古（王安石）
**原文：**  
登临送目，正故国晚秋，天气初肃。  
千里澄江似练（liàn），翠峰如簇（cù）。  
归帆去棹（zhào）残阳里，背西风，酒旗斜矗（chù）。  
彩舟云淡，星河鹭（lù）起，画图难足。  

念往昔，繁华竞逐，叹门外楼头，悲恨相续。  
千古凭高对此，谩（màn，同“漫”）嗟荣辱。  
六朝旧事随流水，但寒烟衰草凝绿。  
至今商女，时时犹唱，后庭遗曲。  


#### 3. 念奴娇·过洞庭（张孝祥）
**原文：**  
洞庭青草，近中秋，更无一点风色。  
玉鉴琼（qióng）田三万顷，着我扁舟一叶。  
素月分辉，明河共影，表里俱澄澈。  
悠然心会，妙处难与君说。  

应念岭海经年，孤光自照，肝肺皆冰雪。  
短发萧骚（xiāo sāo）襟袖冷，稳泛沧溟（cāng míng）空阔。  
尽挹（yì）西江，细斟北斗，万象为宾客。  
扣舷（xián）独啸，不知今夕何夕！  


#### 4. 游园（【皂罗袍】）（汤显祖）
**原文：**  
原来姹（chà）紫嫣红开遍，似这般都付与断井颓垣（yuán）。  
良辰美景奈何天，赏心乐事谁家院！  
朝飞暮卷，云霞翠轩；雨丝风片，烟波画船——  
锦屏人忒（tuī）看的这韶光贱！  


## 《普通高中教科书·语文选择性必修 上册》

### 第二单元 文言文
#### 1. 《论语》十二章
原文： 
子曰：“君子食无求饱，居无求安，敏（mǐn）于事而慎于言，就有道而正焉，可谓好学也已。”（《学而》）  
子曰：“人而不仁，如礼何？人而不仁，如乐（yuè）何？”（《八佾》）  
子曰：“朝闻道，夕死可矣。”（《里仁》）  
子曰：“君子喻于义，小人喻于利。”（《里仁》）  
子曰：“见贤思齐焉，见不贤而内自省（xǐng）也。”（《里仁》）  
子曰：“质胜文则野，文胜质则史（shǐ）。文质彬彬（bīn），然后君子。”（《雍也》）  
曾子曰：“士不可以不弘（hóng）毅（yì），任重而道远。仁以为己任，不亦重乎？死而后已，不亦远乎？”（《泰伯》）  
子曰：“譬如为山，未成一篑（kuì），止，吾止也。譬如平地，虽覆一篑，进，吾往也。”（《子罕》）  
子曰：“知（zhì，同“智”）者不惑，仁者不忧，勇者不惧。”（《子罕》）  
颜渊问仁。子曰：“克己复礼为仁。一日克己复礼，天下归仁焉。为仁由己，而由人乎哉？”颜渊曰：“请问其目。”子曰：“非礼勿视，非礼勿听，非礼勿言，非礼勿动。”颜渊曰：“回虽不敏，请事斯语矣。”（《颜渊》）  
子贡问曰：“有一言而可以终身行之者乎？”子曰：“其‘恕’乎！己所不欲，勿施于人。”（《卫灵公》）  
子曰：“小子何莫学夫《诗》？《诗》可以兴（xīng），可以观，可以群，可以怨（yuàn）。迩（ěr）之事父，远之事君。多识于鸟兽草木之名。”（《阳货》）  


#### 2. 大学之道（《礼记》）
**原文：**  
大学之道，在明（míng）明（míng）德（dé），在亲（qīn，一说“新”）民，在止于至善。知止而后有定，定而后能静，静而后能安，安而后能虑，虑而后能得。物有本末，事有终始，知所先后，则近道矣。  
古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意；欲诚其意者，先致其知；致知在格（gé）物。物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。自天子以至于庶人，壹是皆以修身为本。  


#### 3. 人皆有不忍人之心（《孟子》）
**原文：**  
孟子曰：“人皆有不忍人之心。先王有不忍人之心，斯有不忍人之政矣；以不忍人之心行不忍人之政，治天下可运之掌上。所以谓人皆有不忍人之心者：今人乍（zhà）见孺（rú）子将入于井，皆有怵惕（chù tì）恻隐（cè yǐn）之心；非所以内（nà，同“纳”）交于孺子之父母也，非所以要（yāo）誉于乡党朋友也，非恶（wù）其声而然也。由是观之，无恻隐之心，非人也；无羞恶之心，非人也；无辞让之心，非人也；无是非之心，非人也。恻隐之心，仁之端（duān）也；羞恶之心，义之端也；辞让之心，礼之端也；是非之心，智之端也。人之有是四端也，犹其有四体也。有是四端而自谓不能者，自贼（zéi）者也；谓其君不能者，贼其君者也。凡有四端于我者，知皆扩而充之矣，若火之始然（rán，同“燃”），泉之始达（dá）。苟能充之，足以保四海；苟不充之，不足以事父母。”  


#### 4. 《老子》四章
**原文：**  
三十辐共一毂（gǔ），当其无，有车之用。埏埴（shān zhí）以为器，当其无，有器之用。凿户牖（yǒu）以为室，当其无，有室之用。故有之以为利，无之以为用。（第十一章）  
企（qǐ）者不立，跨者不行，自见（xiàn）者不明，自是者不彰（zhāng），自伐（fá）者无功，自矜（jīn）者不长（cháng）。其在道也，曰余食赘（zhuì）行（xíng，同“形”），物或恶（wù）之，故有道者不处（chǔ）。（第二十四章）  
知人者智，自知者明。胜人者有力，自胜者强。知足者富，强行者有志。不失其所者久，死而不亡者寿。（第三十三章）  
其安易持，其未兆（zhào）易谋，其脆易泮（pàn，同“判”），其微易散。为之于未有，治之于未乱。合抱之木，生于毫末（mò）；九层之台，起于累（léi，同“蔂”）土；千里之行，始于足下。为者败之，执者失之。是以圣人无为，故无败；无执，故无失。民之从事，常于几（jī）成而败之。慎终如始，则无败事。是以圣人欲不欲，不贵难得之货，学不学，复众人之所过，以辅万物之自然而不敢为。（第六十四章）  


#### 5. 五石之瓠（《庄子》）
**原文：**  
惠子谓庄子曰：“魏王贻（yí）我大瓠（hù）之种，我树之成而实五石（dàn）。以盛水浆，其坚不能自举也。剖之以为瓢，则瓠（huò）落无所容。非不呺（xiāo）然大也，吾为其无用而掊（pǒu）之。”庄子曰：“夫子固拙于用大矣。宋人有善为不龟（jūn，同“皲”）手之药者，世世以洴澼絖（píng pì kuàng）为事。客闻之，请买其方百金。聚族而谋之曰：‘我世世为洴澼絖，不过数金。今一朝而鬻（yù）技百金，请与之。’客得之，以说（shuì，同“悦”）吴王。越有难（nàn），吴王使之将。冬，与越人水战，大败越人，裂地而封之。能不龟手一也，或以封，或不免于洴澼絖，则所用之异也。今子有五石之瓠，何不虑以为大樽而浮乎江湖，而忧其瓠落无所容？则夫子犹有蓬之心也夫！”  


#### 6. 兼爱（《墨子》）
**原文：**  
圣人以治天下为事者也，必知乱之所自起，焉（yān）能治之；不知乱之所自起，则不能治。譬之如医之攻（gōng，治疗）人之疾者然，必知疾之所自起，焉能攻之；不知疾之所自起，则弗能攻。治乱者何独不然？必知乱之所自起，焉能治之；不知乱之所自起，则弗能治。  
圣人以治天下为事者也，不可不察乱之所自起。当（dāng，同“尝”）察乱何自起？起不相爱。臣子之不孝君父，所谓乱也。子自爱，不爱父，故亏（kuī）父而自利；弟自爱，不爱兄，故亏兄而自利；臣自爱，不爱君，故亏君而自利。此所谓乱也。虽父之不慈（cí）子，兄之不慈弟，君之不慈臣，此亦天下之所谓乱也。父自爱也，不爱子，故亏子而自利；兄自爱也，不爱弟，故亏弟而自利；君自爱也，不爱臣，故亏臣而自利。是何也？皆起不相爱。虽至天下之为盗贼者，亦然。盗爱其室，不爱异室，故窃异室以利其室；贼爱其身，不爱人，故贼（zéi，伤害）人以利其身。此何也？皆起不相爱。虽至大夫之相乱家、诸侯之相攻国者，亦然。大夫各爱其家，不爱异家，故乱异家以利其家；诸侯各爱其国，不爱异国，故攻异国以利其国。天下之乱物，具此而已矣。  
察此何自起？皆起不相爱。若使天下兼相爱，爱人若爱其身，犹有不孝者乎？视父兄与君若其身，恶（wū）施不孝？犹有不慈者乎？视弟子与臣若其身，恶施不慈？故不孝不慈亡（wú，同“无”）。犹有盗贼乎？视人之室若其室，谁窃？视人身若其身，谁贼？故盗贼有（yòu，同“又”）亡。犹有大夫之相乱家、诸侯之相攻国者乎？视人家若其家，谁乱？视人国若其国，谁攻？故大夫之相乱家、诸侯之相攻国者有亡。若使天下兼相爱，国与国不相攻，家与家不相乱，盗贼无有，君臣父子皆能孝慈，若此则天下治。  
故圣人以治天下为事者，恶得不禁恶而劝（quàn）爱？故天下兼相爱则治，交相恶则乱。故子墨子曰不可以不劝爱人者，此也。  


### 古诗词诵读
#### 1. 无衣（《诗经·秦风》）
**原文：**  
岂曰无衣？与子同袍（páo）。  
王于兴师，修我戈矛，与子同仇（chóu）。  
岂曰无衣？与子同泽（zé，同“襗”）。  
王于兴师，修我矛戟（jǐ），与子偕（xié）作。  
岂曰无衣？与子同裳（cháng）。  
王于兴师，修我甲兵（bīng），与子偕行。  


#### 2. 春江花月夜（张若虚）
**原文：**  
春江潮水连海平，海上明月共潮生。  
滟滟（yàn）随波千万里，何处春江无月明。  
江流宛转绕芳甸（diàn），月照花林皆似霰（xiàn）。  
空里流霜不觉飞，汀（tīng）上白沙看不见。  
江天一色无纤尘，皎皎空中孤月轮。  
江畔何人初见月？江月何年初照人？  
人生代代无穷已，江月年年望相似。  
不知江月待何人，但见长江送流水。  
白云一片去悠悠，青枫浦（pǔ）上不胜愁。  
谁家今夜扁舟子？何处相思明月楼。  
可怜楼上月裴回（pái huí，同“徘徊”），应照离人妆镜台。  
玉户帘中卷不去，捣衣砧（zhēn）上拂还来。  
此时相望不相闻，愿逐月华流照君。  
鸿雁长飞光不度，鱼龙潜跃水成文（wén）。  
昨夜闲潭梦落花，可怜春半不还家。  
江水流春去欲尽，江潭落月复西斜（xié）。  
斜月沉沉藏海雾，碣（jié）石潇湘无限路。  
不知乘月几人归，落月摇情满江树。  


#### 3. 将进酒（李白）
**原文：**  
君不见黄河之水天上来，奔流到海不复回。  
君不见高堂（táng）明镜悲白发，朝如青丝暮成雪。  
人生得意须尽欢，莫使金樽（zūn）空对月。  
天生我材必有用，千金散尽还复来。  
烹羊宰牛且为乐，会须一饮三百杯。  
岑夫子，丹丘生，将进酒，杯莫停。  
与君歌一曲，请君为我倾耳听。  
钟鼓馔（zhuàn）玉不足贵，但愿长醉不愿醒。  
古来圣贤皆寂寞，惟有饮者留其名。  
陈王昔时宴平乐，斗酒十千恣欢谑（xuè）。  
主人何为言少钱，径须沽（gū）取对君酌。  
五花马、千金裘（qiú），呼儿将出换美酒，与尔同销万古愁。  


#### 4. 江城子·乙卯正月二十日夜记梦（苏轼）
**原文：**  
十年生死两茫茫。不思量，自难忘。  
千里孤坟（fén），无处话凄凉。  
纵使相逢应不识，尘满面，鬓如霜。  
夜来幽梦忽还乡。小轩窗，正梳妆。  
相顾无言，惟有泪千行。  
料得年年肠断处，明月夜，短松冈（gāng）。  


## 《普通高中教科书·语文选择性必修 下册》


### 第一单元 古诗词
#### 1. 氓（《诗经·卫风》）
原文：  
氓之蚩蚩（chī），抱布贸丝。匪（fēi）来贸丝，来即我谋。  
送子涉淇（qí），至于顿丘。匪我愆（qiān）期，子无良媒。  
将（qiāng）子无怒，秋以为期。  

乘彼垝（guǐ）垣（yuán），以望复关。不见复关，泣涕涟涟。  
既见复关，载笑载言。尔卜尔筮（shì），体无咎（jiù）言。  
以尔车来，以我贿迁。  

桑之未落，其叶沃若。于（xū）嗟鸠兮，无食桑葚（shèn）！  
于嗟女兮，无与士耽（dān）！士之耽兮，犹可说（tuō）也。  
女之耽兮，不可说也！  

桑之落矣，其黄而陨（yǔn）。自我徂（cú）尔，三岁食贫。  
淇水汤汤（shāng），渐（jiān）车帷裳。女也不爽，士贰其行。  
士也罔极，二三其德。  

三岁为妇，靡室劳矣。夙兴夜寐，靡有朝（zhāo）矣。  
言既遂矣，至于暴矣。兄弟不知，咥（xì）其笑矣。  
静言思之，躬自悼矣。  

及尔偕老，老使我怨。淇则有岸，隰（xí）则有泮（pàn）。  
总角之宴，言笑晏晏。信誓旦旦，不思其反。  
反是不思，亦已焉哉！  


#### 2. 离骚（节选）（屈原）
**原文：**  
帝高阳之苗裔兮，朕皇考曰伯庸。  
摄提贞于孟陬（zōu）兮，惟庚寅吾以降。  
皇览揆（kuí）余初度兮，肇锡余以嘉名。  
名余曰正则兮，字余曰灵均。  

纷吾既有此内美兮，又重（chóng）之以修能。  
扈（hù）江离与辟芷（zhǐ）兮，纫秋兰以为佩。  
汩（yù）余若将不及兮，恐年岁之不吾与。  
朝搴（qiān）阰（pí）之木兰兮，夕揽洲之宿莽。  
日月忽其不淹兮，春与秋其代序。  
惟草木之零落兮，恐美人之迟暮。  
不抚壮而弃秽兮，何不改此度？  
乘骐骥以驰骋兮，来吾道夫先路！  

长太息以掩涕兮，哀民生之多艰。  
余虽好修姱（kuā）以鞿（jī）羁兮，謇（jiǎn）朝谇（suì）而夕替。  
既替余以蕙纕（xiāng）兮，又申之以揽茝（chǎi）。  
亦余心之所善兮，虽九死其犹未悔。  
怨灵修之浩荡兮，终不察夫民心。  
众女嫉余之蛾眉兮，谣诼（zhuó）谓余以善淫。  
固时俗之工巧兮，偭（miǎn）规矩而改错。  
背绳墨以追曲兮，竞周容以为度。  
忳（tún）郁邑余侘傺（chà chì）兮，吾独穷困乎此时也。  
宁溘（kè）死以流亡兮，余不忍为此态也！  
鸷鸟之不群兮，自前世而固然。  
何方圜（yuán）之能周兮，夫孰异道而相安？  
屈心而抑志兮，忍尤而攘诟（gòu）。  
伏清白以死直兮，固前圣之所厚。  


#### 3. 孔雀东南飞并序
**原文（节选）：**  
汉末建安中，庐江府小吏焦仲卿妻刘氏，为仲卿母所遣，自誓不嫁。其家逼之，乃投水而死。仲卿闻之，亦自缢（yì）于庭树。时人伤之，为诗云尔。  

孔雀东南飞，五里一徘徊。  

“十三能织素，十四学裁衣，十五弹箜篌，十六诵诗书。  
十七为君妇，心中常苦悲。君既为府吏，守节情不移，  
贱妾留空房，相见常日稀。鸡鸣入机织，夜夜不得息。  
三日断五匹，大人故嫌迟。非为织作迟，君家妇难为！  
妾不堪驱使，徒留无所施，便可白公姥（mǔ），及时相遣归。”  

府吏得闻之，堂上启阿母：“儿已薄禄相，幸复得此妇，  
结发同枕席，黄泉共为友。共事二三年，始尔未为久，  
女行无偏斜，何意致不厚？”  

阿母谓府吏：“何乃太区区！此妇无礼节，举动自专由。  
吾意久怀忿，汝岂得自由！东家有贤女，自名秦罗敷，  
可怜体无比，阿母为汝求。便可速遣之，遣去慎莫留！”  

府吏长跪告：“伏惟启阿母，今若遣此妇，终老不复取！”  
阿母得闻之，槌床便大怒：“小子无所畏，何敢助妇语！  
吾已失恩义，会不相从许！”  


#### 4. 蜀道难（李白）
**原文：**  
噫吁嚱（yī xū xī），危乎高哉！蜀道之难，难于上青天！  
蚕丛及鱼凫（fú），开国何茫然！  
尔来四万八千岁，不与秦塞通人烟。  
西当太白有鸟道，可以横绝峨眉巅。  
地崩山摧壮士死，然后天梯石栈相钩连。  
上有六龙回日之高标，下有冲波逆折之回川。  
黄鹤之飞尚不得过，猿猱（náo）欲度愁攀援。  
青泥何盘盘，百步九折萦岩峦。  
扪（mén）参（shēn）历井仰胁息，以手抚膺坐长叹。  

问君西游何时还？畏途巉（chán）岩不可攀。  
但见悲鸟号古木，雄飞雌从绕林间。  
又闻子规啼夜月，愁空山。  
蜀道之难，难于上青天，使人听此凋朱颜！  
连峰去天不盈尺，枯松倒挂倚绝壁。  
飞湍瀑流争喧豗（huī），砯（pīng）崖转石万壑雷。  
其险也如此，嗟尔远道之人胡为乎来哉！  

剑阁峥嵘而崔嵬（wéi），一夫当关，万夫莫开。  
所守或匪亲，化为狼与豺。  
朝避猛虎，夕避长蛇，磨牙吮血，杀人如麻。  
锦城虽云乐，不如早还家。  
蜀道之难，难于上青天，侧身西望长咨嗟！  


#### 5. 蜀相（杜甫）
**原文：**  
丞相祠堂何处寻？锦官城外柏森森。  
映阶碧草自春色，隔叶黄鹂空好音。  
三顾频烦天下计，两朝开济老臣心。  
出师未捷身先死，长使英雄泪满襟。  


#### 6. 望海潮（柳永）
**原文：**  
东南形胜，三吴都会，钱塘自古繁华。  
烟柳画桥，风帘翠幕，参差十万人家。  
云树绕堤沙，怒涛卷霜雪，天堑（qiàn）无涯。  
市列珠玑（jī），户盈罗绮，竞豪奢。  

重湖叠巘（yǎn）清嘉，有三秋桂子，十里荷花。  
羌管弄晴，菱歌泛夜，嬉嬉钓叟莲娃。  
千骑拥高牙，乘醉听箫鼓，吟赏烟霞。  
异日图将好景，归去凤池夸。  


#### 7. 扬州慢（姜夔）
**原文：**  
淳熙丙申至日，予过维扬。夜雪初霁（jì），荠麦弥望。  
入其城则四顾萧条，寒水自碧。暮色渐起，戍角悲吟。  
予怀怆然，感慨今昔，因自度此曲。千岩老人以为有黍离之悲也。  

淮左名都，竹西佳处，解鞍少驻初程。  
过春风十里，尽荠麦青青。  
自胡马窥江去后，废池乔木，犹厌言兵。  
渐黄昏，清角吹寒，都在空城。  

杜郎俊赏，算而今，重到须惊。  
纵豆蔻词工，青楼梦好，难赋深情。  
二十四桥仍在，波心荡，冷月无声。  
念桥边红药，年年知为谁生？  


### 第三单元 文言文
#### 1. 陈情表（李密）
**原文：**  
臣密言：臣以险衅（xìn），夙遭闵（mǐn）凶。  
生孩六月，慈父见背；行年四岁，舅夺母志。  
祖母刘愍（mǐn）臣孤弱，躬亲抚养。  
臣少多疾病，九岁不行，零丁孤苦，至于成立。  
既无伯叔，终鲜（xiǎn）兄弟，门衰祚（zuò）薄，晚有儿息。  
外无期（jī）功强（qiǎng）近之亲，内无应门五尺之僮（tóng），  
茕茕（qióng）孑（jié）立，形影相吊。  
而刘夙婴疾病，常在床蓐（rù），臣侍汤药，未曾废离。  

逮奉圣朝，沐浴清化。前太守臣逵察臣孝廉，后刺史臣荣举臣秀才。  
臣以供养无主，辞不赴命。诏书特下，拜臣郎中，寻蒙国恩，除臣洗马。  
猥（wěi）以微贱，当侍东宫，非臣陨首所能上报。  
臣具以表闻，辞不就职。诏书切峻，责臣逋（bū）慢；  
郡县逼迫，催臣上道；州司临门，急于星火。  
臣欲奉诏奔驰，则刘病日笃（dǔ）；欲苟顺私情，则告诉不许：  
臣之进退，实为狼狈。  

伏惟圣朝以孝治天下，凡在故老，犹蒙矜育，况臣孤苦，特为尤甚。  
且臣少仕伪朝，历职郎署，本图宦达，不矜名节。  
今臣亡国贱俘，至微至陋，过蒙拔擢（zhuó），宠命优渥（wò），  
岂敢盘桓，有所希冀。但以刘日薄西山，气息奄奄，  
人命危浅，朝不虑夕。臣无祖母，无以至今日；  
祖母无臣，无以终余年。母、孙二人，更相为命，是以区区不能废远。  

臣密今年四十有四，祖母今年九十有六，是臣尽节于陛下之日长，  
报养刘之日短也。乌鸟私情，愿乞终养。  
臣之辛苦，非独蜀之人士及二州牧伯所见明知，皇天后土实所共鉴。  
愿陛下矜愍愚诚，听臣微志，庶刘侥幸，保卒余年。  
臣生当陨首，死当结草。臣不胜犬马怖惧之情，谨拜表以闻。  


#### 2. 项脊轩志（归有光）
**原文：**  
项脊轩，旧南阁子也。室仅方丈，可容一人居。  
百年老屋，尘泥渗漉（shèn lù），雨泽下注；每移案，顾视无可置者。  
又北向，不能得日，日过午已昏。  
余稍为修葺（qì），使不上漏。前辟四窗，垣墙周庭，以当南日，  
日影反照，室始洞然。又杂植兰桂竹木于庭，旧时栏楯（shǔn），亦遂增胜。  
借书满架，偃仰啸歌，冥然兀坐，万籁有声；  
而庭阶寂寂，小鸟时来啄食，人至不去。  
三五之夜，明月半墙，桂影斑驳，风移影动，珊珊可爱。  

然余居于此，多可喜，亦多可悲。先是庭中通南北为一。  
迨（dài）诸父异爨（cuàn），内外多置小门墙，往往而是。  
东犬西吠，客逾庖而宴，鸡栖于厅。  
庭中始为篱，已为墙，凡再变矣。  
家有老妪（yù），尝居于此。妪，先大母婢也，乳二世，先妣抚之甚厚。  
室西连于中闺，先妣尝一至。妪每谓余曰：“某所，而母立于兹。”  
妪又曰：“汝姊在吾怀，呱呱而泣；娘以指叩门扉曰：‘儿寒乎？欲食乎？’  
吾从板外相为应答。”语未毕，余泣，妪亦泣。  

余自束发读书轩中，一日，大母过余曰：“吾儿，久不见若影，  
何竟日默默在此，大类女郎也？”比去，以手阖（hé）门，  
自语曰：“吾家读书久不效，儿之成，则可待乎！”  
顷之，持一象笏（hù）至，曰：“此吾祖太常公宣德间执此以朝，他日汝当用之！”  
瞻顾遗迹，如在昨日，令人长号不自禁。  

轩东故尝为厨，人往，从轩前过。余扃（jiōng）牖（yǒu）而居，  
久之，能以足音辨人。轩凡四遭火，得不焚，殆有神护者。  

余既为此志，后五年，吾妻来归，时至轩中，从余问古事，或凭几学书。  
吾妻归宁，述诸小妹语曰：“闻姊家有阁子，且何谓阁子也？”  
其后六年，吾妻死，室坏不修。其后二年，余久卧病无聊，  
乃使人复葺南阁子，其制稍异于前。然自后余多在外，不常居。  

庭有枇杷树，吾妻死之年所手植也，今已亭亭如盖矣。  


#### 3. 兰亭集序（王羲之）
**原文：**  
永和九年，岁在癸（guǐ）丑，暮春之初，会于会稽山阴之兰亭，修禊（xì）事也。  
群贤毕至，少长咸集。此地有崇山峻岭，茂林修竹，  
又有清流激湍，映带左右，引以为流觞（shāng）曲水，列坐其次。  
虽无丝竹管弦之盛，一觞一咏，亦足以畅叙幽情。  

是日也，天朗气清，惠风和畅。仰观宇宙之大，俯察品类之盛，  
所以游目骋怀，足以极视听之娱，信可乐也。  

夫人之相与，俯仰一世。或取诸怀抱，悟言一室之内；  
或因寄所托，放浪形骸之外。虽趣（qǔ）舍万殊，静躁不同，  
当其欣于所遇，暂得于己，快然自足，不知老之将至；  
及其所之既倦，情随事迁，感慨系之矣。  
向之所欣，俯仰之间，已为陈迹，犹不能不以之兴怀，  
况修短随化，终期于尽！古人云：“死生亦大矣。”岂不痛哉！  

每览昔人兴感之由，若合一契，未尝不临文嗟悼（jiē dào），不能喻之于怀。  
固知一死生为虚诞，齐彭殇（shāng）为妄作。  
后之视今，亦犹今之视昔，悲夫！故列叙时人，录其所述，  
虽世殊事异，所以兴怀，其致一也。后之览者，亦将有感于斯文。  


#### 4. 归去来兮辞并序（陶渊明）
**原文（辞部分）：**  
归去来兮，田园将芜胡不归？既自以心为形役，奚惆怅而独悲？  
悟已往之不谏，知来者之可追。实迷途其未远，觉今是而昨非。  
舟遥遥以轻飏（yáng），风飘飘而吹衣。问征夫以前路，恨晨光之熹微。  

乃瞻衡宇，载欣载奔。僮仆欢迎，稚子候门。  
三径就荒，松菊犹存。携幼入室，有酒盈樽。  
引壶觞以自酌，眄（miǎn）庭柯以怡颜。  
倚南窗以寄傲，审容膝之易安。  
园日涉以成趣，门虽设而常关。  
策扶老以流憩（qì），时矫首而遐观。  
云无心以出岫（xiù），鸟倦飞而知还。  
景翳翳（yì）以将入，抚孤松而盘桓。  

归去来兮，请息交以绝游。世与我而相违，复驾言兮焉求？  
悦亲戚之情话，乐琴书以消忧。  
农人告余以春及，将有事于西畴（chóu）。  
或命巾车，或棹（zhào）孤舟。  
既窈窕以寻壑（hè），亦崎岖而经丘。  
木欣欣以向荣，泉涓涓而始流。  
善万物之得时，感吾生之行休。  

已矣乎！寓形宇内复几时？曷不委心任去留？  
胡为乎遑遑欲何之？富贵非吾愿，帝乡不可期。  
怀良辰以孤往，或植杖而耘耔（zǐ）。  
登东皋以舒啸，临清流而赋诗。  
聊乘化以归尽，乐夫天命复奚疑！  


#### 5. 种树郭橐驼传（柳宗元）
**原文：**  
郭橐（tuó）驼，不知始何名。病偻（lǚ），隆然伏行，有类橐驼者，  
故乡人号之“驼”。驼闻之曰：“甚善。名我固当。”  
因舍其名，亦自谓“橐驼”云。  

其乡曰丰乐乡，在长安西。驼业种树，凡长安豪富人为观游及卖果者，  
皆争迎取养。视驼所种树，或移徙，无不活；且硕茂，早实以蕃（fán）。  
他植者虽窥伺效慕，莫能如也。  

有问之，对曰：“橐驼非能使木寿且孳（zī）也，能顺木之天，以致其性焉尔。  
凡植木之性，其本欲舒，其培欲平，其土欲故，其筑欲密。  
既然已，勿动勿虑，去不复顾。其莳（shì）也若子，其置也若弃，  
则其天者全而其性得矣。故吾不害其长而已，非有能硕茂之也；  
不抑耗其实而已，非有能早而蕃之也。  

他植者则不然。根拳而土易，其培之也，若不过焉则不及。  
苟有能反是者，则又爱之太恩，忧之太勤。  
旦视而暮抚，已去而复顾。甚者，爪其肤以验其生枯，  
摇其本以观其疏密，而木之性日以离矣。  
虽曰爱之，其实害之；虽曰忧之，其实仇之；故不我若也。吾又何能为哉！”  


#### 6. 石钟山记（苏轼）
**原文：**  
《水经》云：“彭蠡（lǐ）之口有石钟山焉。”郦元以为下临深潭，  
微风鼓浪，水石相搏，声如洪钟。是说也，人常疑之。  
今以钟磬（qìng）置水中，虽大风浪不能鸣也，而况石乎！  
至唐李渤始访其遗踪，得双石于潭上，扣而聆之，  
南声函胡，北音清越，桴（fú）止响腾，余韵徐歇。  
自以为得之矣。然是说也，余尤疑之。  
石之铿（kēng）然有声者，所在皆是也，而此独以钟名，何哉？  

元丰七年六月丁丑，余自齐安舟行适临汝，而长子迈将赴饶之德兴尉，  
送之至湖口，因得观所谓石钟者。寺僧使小童持斧，于乱石间择其一二扣之，  
硿硿（kōng）焉。余固笑而不信也。至暮夜月明，独与迈乘小舟，至绝壁下。  
大石侧立千尺，如猛兽奇鬼，森然欲搏人；而山上栖鹘（hú），  
闻人声亦惊起，磔磔（zhé）云霄间；又有若老人咳且笑于山谷中者，  
或曰此鹳（guàn）鹤也。余方心动欲还，而大声发于水上，  
噌吰（chēng hóng）如钟鼓不绝。舟人大恐。徐而察之，  
则山下皆石穴罅（xià），不知其浅深，微波入焉，涵澹澎湃而为此也。  
舟回至两山间，将入港口，有大石当中流，可坐百人，  
空中而多窍，与风水相吞吐，有窾坎镗鞳（kuǎn kǎn táng tà）之声，  
与向之噌吰者相应，如乐作焉。因笑谓迈曰：“汝识之乎？  
噌吰者，周景王之无射（yì）也；窾坎镗鞳者，魏庄子之歌钟也。  
古之人不余欺也！”  

事不目见耳闻，而臆断其有无，可乎？郦元之所见闻，殆与余同，而言之不详；  
士大夫终不肯以小舟夜泊绝壁之下，故莫能知；而渔工水师虽知而不能言。  
此世所以不传也。而陋者乃以斧斤考击而求之，自以为得其实。  
余是以记之，盖叹郦元之简，而笑李渤之陋也。  


### 古诗词诵读
#### 1. 拟行路难（其四）（鲍照）
**原文：**  
泻水置平地，各自东西南北流。  
人生亦有命，安能行叹复坐愁！  
酌酒以自宽，举杯断绝歌《路难》。  
心非木石岂无感？吞声踯躅（zhí zhú）不敢言。  


#### 2. 客至（杜甫）
**原文：**  
舍南舍北皆春水，但见群鸥日日来。  
花径不曾缘客扫，蓬门今始为君开。  
盘飧（sūn）市远无兼味，樽酒家贫只旧醅（pēi）。  
肯与邻翁相对饮，隔篱呼取尽余杯。  


#### 3. 登快阁（黄庭坚）
**原文：**  
痴儿了却公家事，快阁东西倚晚晴。  
落木千山天远大，澄江一道月分明。  
朱弦已为佳人绝，青眼聊因美酒横。  
万里归船弄长笛，此心吾与白鸥盟。  


#### 4. 临安春雨初霁（陆游）
**原文：**  
世味年来薄似纱，谁令骑马客京华。  
小楼一夜听春雨，深巷明朝卖杏花。  
矮纸斜行闲作草，晴窗细乳戏分茶。  
素衣莫起风尘叹，犹及清明可到家。  


## 《普通高中教科书·语文选择性必修 中册》

### 第三单元 文言文
#### 1. 屈原列传（司马迁）
原文（节选）：
屈平疾王听之不聪也，谗谄之蔽明也，邪曲之害公也，方正之不容也，故忧愁幽思而作《离骚》。“离骚”者，犹离（lí，同“罹”，遭受）忧也。  

夫天者，人之始也；父母者，人之本也。人穷则反本，故劳苦倦极，未尝不呼天也；疾痛惨怛（dá，忧伤），未尝不呼父母也。  

屈平正道直行，竭忠尽智以事其君，谗人间（jiàn，离间）之，可谓穷矣。信而见疑，忠而被谤，能无怨乎？屈平之作《离骚》，盖自怨生也。  

其文约，其辞微，其志洁，其行廉。其称文小而其指（同“旨”）极大，举类迩（ěr，近）而见义远。其志洁，故其称物芳；其行廉，故死而不容。自疏濯淖（zhuó nào，污浊）污泥之中，蝉蜕于浊秽，以浮游尘埃之外，不获世之滋垢（zī gòu，污垢），皭（jiào，洁白）然泥（niè，同“涅”，染黑）而不滓（zǐ，污染）者也。推此志也，虽与日月争光可也。


#### 2. 苏武传（班固）
**原文（节选）：**  
武，字子卿。少以父任，兄弟并为郎。稍迁至栘（yí）中厩（jiù）监。  

单于使卫律召武受辞。武谓惠等：“屈节辱命，虽生，何面目以归汉！”引佩刀自刺。卫律惊，自抱持武，驰召医。凿地为坎，置煴（yūn，无焰的微火）火，覆武其上，蹈（同“搯”，叩击）其背以出血。武气绝，半日复息。  

律知武终不可胁，白单于。单于愈益欲降之。乃幽武置大窖中，绝不饮食。天雨雪（yù，下），武卧啮（niè，咬）雪，与旃（zhān，同“毡”）毛并咽之，数日不死。匈奴以为神。乃徙武北海上无人处，使牧羝（dī，公羊），羝乳（生子）乃得归。  

武既至海上，廪食不至，掘野鼠去（jǔ，同“弆”，收藏）草实而食之。杖汉节牧羊，卧起操持，节旄（máo，牦牛尾）尽落。


#### 3. 过秦论（贾谊）
**原文（节选）：**  
秦孝公据崤（xiáo）函之固，拥雍州之地，君臣固守以窥周室，有席卷天下，包举宇内，囊括四海之意，并吞八荒之心。当是时也，商君佐之，内立法度，务耕织，修守战之具，外连衡（同“连横”）而斗诸侯。于是秦人拱手而取西河之外。  

及至始皇，奋六世之余烈，振长策而御宇内，吞二周而亡诸侯，履至尊而制六合，执敲扑而鞭笞（chī）天下，威振四海。  

且夫天下非小弱也，雍州之地，崤函之固，自若也。陈涉之位，非尊于齐、楚、燕、赵、韩、魏、宋、卫、中山之君也；锄櫌（yōu，同“耰”，农具）棘矜（qín，木棍），非铦（xiān，锋利）于钩戟长铩（shā，长矛）也；谪戍之众，非抗（匹敌）于九国之师也；深谋远虑，行军用兵之道，非及乡（xiàng，同“向”）时之士也。然而成败异变，功业相反，何也？试使山东之国与陈涉度（duó）长絜（xié，衡量）大，比权量力，则不可同年而语矣。  

仁义不施而攻守之势异也。


#### 4. 五代史伶官传序（欧阳修）
**原文（节选）：**  
呜呼！盛衰之理，虽曰天命，岂非人事哉！原（推究）庄宗之所以得天下，与其所以失之者，可以知之矣。  

世言晋王之将终也，以三矢赐庄宗而告之曰：“梁，吾仇也；燕王吾所立，契丹与吾约为兄弟，而皆背晋以归梁。此三者，吾遗恨也。与尔三矢，尔其（一定）无忘乃父之志！”庄宗受而藏之于庙。其后用兵，则遣从事以一少牢（羊、猪各一头）告庙，请其矢，盛以锦囊，负而前驱，及凯旋而纳之。  

忧劳可以兴国，逸豫（安乐）可以亡身，自然之理也。故方其盛也，举（全）天下之豪杰，莫能与之争；及其衰也，数十伶人困之，而身死国灭，为天下笑。夫祸患常积于忽微（极小的事），而智勇多困于所溺（沉迷的事物），岂独伶人也哉！


### 古诗词诵读
#### 1. 燕歌行并序（高适）
**原文：**  
开元二十六年，客有从元戎（主将）出塞而还者，作《燕歌行》以示，适感征戍之事，因而和（hè，酬和）焉。  

汉家烟尘在东北，汉将辞家破残贼。  
男儿本自重横行（纵横驰骋），天子非常赐颜色（恩宠）。  
摐（chuāng，撞击）金伐鼓下榆关，旌旆（pèi，旗帜）逶迤（wēi yí，舒展）碣石间。  
校尉羽书（插鸟羽的紧急文书）飞瀚海（沙漠），单于猎火照狼山。  
山川萧条极边土，胡骑凭陵（侵犯）杂风雨。  
战士军前半死生，美人帐下犹歌舞。  
大漠穷秋（深秋）塞草腓（féi，枯萎），孤城落日斗兵稀。  
身当恩遇常轻敌，力尽关山未解围。  
铁衣远戍辛勤久，玉箸（比喻思妇眼泪）应啼别离后。  
少妇城南欲断肠，征人蓟（jì）北空回首。  
边庭飘飖（yáo，动荡）那可度，绝域（极远之地）苍茫无所有。  
杀气三时（早中晚）作阵云，寒声一夜传刁斗（军中用具）。  
相看白刃血纷纷，死节从来岂顾勋！  
君不见沙场征战苦，至今犹忆李将军。


#### 2. 李凭箜篌引（李贺）
**原文：**  
吴丝蜀桐（指箜篌）张（弹奏）高秋，空山凝云颓（堆积）不流。  
江娥（娥皇、女英）啼竹素女（神女）愁，李凭中国（国都中）弹箜篌。  
昆山（昆仑山）玉碎凤凰叫，芙蓉泣露香兰笑。  
十二门前融冷光（月光），二十三丝（箜篌弦数）动紫皇（天帝）。  
女娲炼石补天处，石破天惊逗（引发）秋雨。  
梦入神山教神妪（yù，女神），老鱼跳波瘦蛟舞。  
吴质（吴刚）不眠倚桂树，露脚（露滴）斜飞湿寒兔（玉兔）。


#### 3. 锦瑟（李商隐）
**原文：**  
锦瑟无端（无缘由）五十弦，一弦一柱思华年（青春年华）。  
庄生晓梦迷蝴蝶（用庄周梦蝶典），望帝春心托杜鹃（用望帝化杜鹃典）。  
沧海月明珠有泪（用鲛人泣珠典），蓝田日暖玉生烟。  
此情可待（岂待）成追忆，只是当时已惘然（迷茫）。


#### 4. 书愤（陆游）
**原文：**  
早岁那（同“哪”）知世事艰，中原北望气如山。  
楼船夜雪瓜洲渡，铁马秋风大散关。  
塞上长城（比喻守边将领）空自许，镜中衰鬓已先斑。  
出师一表真名世（名显于世），千载谁堪伯仲间（不相上下）！


